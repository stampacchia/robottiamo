---
title: "Laboratorio di Robotica"
date: 2018-08-04T08:28:07+02:00
draft: false
menu: main
---

Il corso **Robottiamo** nasce dall'esperienza *Laboratorio di Robotica*, organizzato nell'estate del 2017 dal **Liceo G. Stampacchia** di Tricase in collaborazione con il CINI.

Ci sembra doveroso dedicare una pagina a quell'esperienza!

<!--more-->

### Presentazione del Corso

Al via il corso Laboratorio di Robotica, organizzato dal Liceo G. Stampacchia di Tricase in collaborazione con il CINI (Consorzio Interuniversitario Nazionale di Informatica).

L’11 Agosto 2017, inizierà la prima lezione del corso “Laboratorio di Robotica”, fortemente voluto dal Liceo G. Stampacchia di Tricase e tenuto dal Dott. Ing. Ludovico Russo, ex studente dell’Istituto che ha recentemente ottenuto un dottorato di Ricerca (con Lode) presso il Politecnico di Torino, e si occupa di tecnologie assistive e robotica educativa presso il laboratorio AsTech (Assistive Technologies) del CINI, nodo di Torino.

Il corso, realizzato grazie ai fondi della presidenza del Consiglio dei Ministri – Dipartimento Pari Opportunità – sul bando “In estate si imparano le STEM”, di cui il Liceo Stampacchia è risultato vincitore, coinvolgerà 21 studenti (di cui 13 ragazze e 8 ragazzi) di età compresa tra i 13 e i 15 anni, che avranno la possibilità di avvicinarsi al mondo della robotica.

Il corso si articolerà in 40 ore, distribuite su 10 lezioni, che termineranno il 25 Agosto 2017. Durante il corso, i ragazzi impareranno le basi di tecnologie altamente innovative, come Progettazione e Stampa 3D, linguaggi di programmazione (C/C++ e Python) e schede di prototipazione rapida (Arduino e Raspberry Pi).

Il corso si svolgerà con metodologia laboratoriale, in modo cooperativo in aula, e l’intero processo di formazione sarà supportato da una piattaforma di formazione on-line. In questo modo sarà possibile sviluppare sperimentazioni didattiche, nonché fornire indicazioni di articoli di approfondimento e svolgimento di attività pratiche sull’uso di tecnologie che saranno illustrate nei momenti in presenza.

Per coinvolgere ancora di più gli studenti alla sperimentazione e all’autoapprendimento, il corso terminerà con una competizione, in cui gli studenti, organizzati in team, faranno gareggiare i robot da loro costruiti al fine di realizzare un disegno artistico in modo automatico. Il team il cui robot disegnerà il progetto più bello sarà decretato vincitore della competizione.

### Materiale

In questa sezione, riportiamo tutte le slide ed il materiale realizzato per le lezioni durante il corso. Possono essere utilizzate come spunto e/o approfondimenti per il nuovo corso!

<div class="resp-container">
<iframe class="resp-iframe" src="https://docs.google.com/presentation/d/1I5cEyMw20VzW4fmZE-IjRFw5MmMWhR-gSe2zYw-T6Lo/embed?start=false&loop=false&delayms=3000"></iframe> 
</div>

<div class="resp-container">
<iframe class="resp-iframe" src="https://docs.google.com/presentation/d/1kRWQmZ1k9Emzem_UsOagJd9BgA7iX9pXpKt0hmf0p7Y/embed?start=false&loop=false&delayms=3000"></iframe> 
</div>


<div class="resp-container">
<iframe class="resp-iframe" src="https://docs.google.com/presentation/d/1DvEwGWvwgnSdhajP-gV-FnbSZBya_ezd_GaveQwy1MU/embed?start=false&loop=false&delayms=3000"></iframe> 
</div>

<div class="resp-container">
<iframe class="resp-iframe" src="https://docs.google.com/presentation/d/16563eWcjv2oLysPOxwEr048id-bzFzUCkJBTzKTzXEE/embed?start=false&loop=false&delayms=3000"></iframe> 
</div>

### La fine dell'esperienza

Con un po’ di dispiacere, qualche giorno fa si è concluso il corso “Laboratorio di Robotica”, organizzato dal mio vecchio Liceo (il Liceo Stampacchia di Tricase) a cui io ho partecipato come docente!

Il corso è stato organizzato dal Liceo Stampacchia di Tricase in collaborazione con il CINI (Consorzio Interuniversitario Nazionale di Informatica). Durante il corso, gli studenti hanno potuto imparare ad utilizzare tecnologie innovative come Stampa 3D e programmazione Arduino per costruire (partendo da zero) un robot in grado di disegnare.

È stata una bellissima esperienza, e sono stato felicemente stupito dalla capacità dei ragazzi (tra i 13 e i 15 anni) di riuscire ad imparare tante cose in così poco tempo! Il loro lavoro, è disponibile al seguente link.

Un ringraziamento particolare va al Preside Mauro Polimento, alla professoressa Greco, che mi ha supportanto durante tutto il corso (rinunciando alle vacanze :D) e a tutti gli aiutanti che mi hanno permesso di gestire un numero così alto di studenti!

Vi lascio con un video, realizzato da Davide Marra, ed alcune foto del corso.

<div class="resp-container">
<iframe class="resp-iframe" src="https://www.youtube.com/embed/NG4cZG6Y9Wo" frameborder="0" allow="autoplay; encrypted-media"></iframe> </div>

![](/imgs/laboratorio-robotica-2017/1.jpg)
![](/imgs/laboratorio-robotica-2017/2.jpg)
![](/imgs/laboratorio-robotica-2017/3.jpg)
![](/imgs/laboratorio-robotica-2017/4.jpg)
![](/imgs/laboratorio-robotica-2017/5.jpg)
![](/imgs/laboratorio-robotica-2017/6.jpg)
![](/imgs/laboratorio-robotica-2017/7.jpg)

### Le presentazioni dei Team

<div class="resp-container">
<iframe class="resp-iframe" src="//www.slideshare.net/slideshow/embed_code/key/gDwZy9mK6AFKkD" scrolling="no"> </iframe> </div>

<div class="resp-container">
<iframe class="resp-iframe" src="//www.slideshare.net/slideshow/embed_code/key/f4Y1OvdO7UHVod" scrolling="no"> </iframe> </div>

<div class="resp-container">
<iframe class="resp-iframe" src="//www.slideshare.net/slideshow/embed_code/key/yoEBfYAwlUy5eR" scrolling="no"> </iframe> </div>

<div class="resp-container">
<iframe class="resp-iframe" src="//www.slideshare.net/slideshow/embed_code/key/1hf3Me4MgYuAhq" scrolling="no"> </iframe> </div>

<div class="resp-container">
<iframe class="resp-iframe" src="//www.slideshare.net/slideshow/embed_code/key/EO4nzqJX0PN97s" scrolling="no"> </iframe> </div>

<div class="resp-container">
<iframe class="resp-iframe" src="//www.slideshare.net/slideshow/embed_code/key/tD44xQjya0NnRN" scrolling="no"> </iframe> </div>

<div class="resp-container">
<iframe class="resp-iframe" src="//www.slideshare.net/slideshow/embed_code/key/Fvw2bPm69HCW2O" scrolling="no"> </iframe> </div>